+++
date = '2025-07-22T16:55:20+05:30'
title = 'அன்பு செய் அன்பு செய் என்று அரற்றுவர் மனிதர்'
+++

{{< figure src="/featured.png" alt="poetry" caption="Photograph: Neeraj Bharadwaaj" >}}

அன்பு செய் அன்பு செய் என்று அரற்றுவர் மனிதர். <br>

துன்பம் தலைநனைத்து நடுங்கும் பொழுதிலும் <br>
அன்புக் கதிர்கொண்டு குளிர்காய் என்பர். <br>

திக்குத் தெரியாது தத்தளித்து மிதக்கையிலும் <br>
அன்புக் கரையொதுங்கி வாழப் பழகென்பர். <br>

மகனின் சடலத்தை அணைக்கும் தாய்க்கு <br>
பொங்கும் ஊற்று அன்புதான் என்பர். <br>

வீழ்ந்த எதிரிக்கு கைகொடுக்கும் தோள்கூட <br>
தோற்றுப்போனது அன்பிடம் என்பர். <br>

காக்கும் கடவுளும் காணாது போகையில், <br>
அன்பின் வழிநடந்து தேடல்கொள் என்பர். <br>

சுற்றமும் நட்பும் சீற்றங்கொண்டு வெறுக்கையிலும், <br>
அன்பள்ளித்தந்து அரவணை என்பர். <br>

உதித்த தாய்மண்ணே அந்நியமாக்கி ஒதுக்குகையிலும், <br>
அன்பின் துணைகொண்டு தாய்நாடு சேர் என்பர்.<br>

அன்பு செய் அன்பு செய் என்று அரற்றும் மானிடா, <br>
செய்ய வேண்டிய அன்பு யாதென்று சொல்! <br>

அன்பு யாதென்ற கேள்வியின் முன்னிலும், <br>
என் மொழியும் தோற்றது அன்பிடம் என்பேன்...<br>

— அயலவன்

