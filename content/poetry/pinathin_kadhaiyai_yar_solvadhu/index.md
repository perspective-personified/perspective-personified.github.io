+++
date = '2025-11-16T09:54:39+05:30'
title = 'பிணத்தின் கதையை யார் சொல்வது?'
+++

{{< figure src="/featured.jpg" alt="Pallavaram Hills" caption="Artwork: Neeraj Bharadwaaj" >}}

பிணத்தோடு போகும் இரகசியங்கள் எத்தனை<br>
அதன் தனிமை எவ்வாறு இருந்திருக்கும்?<br>
அதற்கும் ஒரு தனிமை உண்டென்று அது உணர்ந்திருக்குமா?<br>
உணர்தல் என்ன செய்தது?<br>
கலை சமைத்ததா?<br>
மலை காடு சென்றதா<br>
அதற்கு வானம் பார்க்கும் பழக்கம் உண்டா?<br>
பல கோடி விண்மீன்களுள் அது தன்னை கண்டிருக்கிறதா?<br>
இசைக்கு சிலிர்த்திருக்கிறதா<br>
அன்பை சுவைத்திருக்கிறதா?<br>
அதை அசைபோட்டு அனுபவித்திருக்கிறதா?<br>
கடல் அலை முத்தம் பெற்றதா<br>
மலை மேகத்திற்கு தூது விட்டதா<br>
காலத்தை பகடி செய்திருக்கிறதா?<br>
யார் துணையிலாவது தன்னை இழந்திருக்கிறதா?<br>
அதற்கு இதுதான் முதல் சாவா?<br>
மரணத்தை கண்டிருக்கிறதா?<br>
எப்பொழுதாவது செத்திருக்கிறதா<br>
தன் அம்மணத்தை பார்த்திருக்கிறதா?<br>
நிஜம் கண்டு நடுங்கியிருக்கிறதா?<br>
நிஜம் காணாது நடுங்கியிருக்கிறதா?<br>
தன் சாவை பகிர்ந்திருக்கிறதா?<br>
தன் சாவைக் கடந்தும் எதையாவது கண்டிருக்கிறதா?<br>

அந்தப் பிணத்தின் கதையை எனக்கு யார் சொல்வது?

— அயலவன்


