+++
date = '2025-06-30T08:34:25+05:30'
title = 'அம்மணத்தை காணவியலுமா? '
+++ 

{{< figure src="featured.png" alt="Pallavaram Hills" caption="Photograph: Vaibhav P.H" >}}

ஆடைகள் அணிவிக்கப்படாத ஆர்வமும் உண்டெனக்கு;<br>
அதன் அம்மணத்தை என்னாலேயே ஏற்றுக்கொள்ள முடிவதில்லை.<br>
நிர்வாணம் ஒருவரின் அந்தரங்கமாம்; <br>
அதை அரங்கமெறி அறிவித்தால் அதற்கு என்ன களங்கம் உண்டாகுமோ?<br>
"இதில் நாட்டம், அதில் நாட்டமில்லை;<br>
இதன் பேரில் ஆர்வம்; அதன் பேரில் ஆர்வமில்லை" என்றெல்லாம் வரையறுக்க வேண்டுமென<br> 
என்னிடம் நானே சொல்லிக் கொள்கிறேன். <br>
சொல்வதை எல்லாம் செய்து விட முடிகிறதா? <br>
ஆடைகள் அணிவிப்பதால் அம்மணம்தான் அழிகிறதா? <br>
ஆடைகளில் அடையாளம் கொண்டால் அம்மணமே அச்சுறுத்துமோ? <br>
இது அருகம்புல்லிற்கான பசி என்று மாடுகள் அறிகின்றனவா?<br>
இது மான்கறிக்கான தாகம் என்று வேங்கைகள் சொல்கின்றனவா?<br>
உணவைத் தரம் பிரித்த மனிதமனம், பசியையும் தரம் பிரிக்கலாமோ? <br>
ஆடைகளை வகைப்படுத்திய சிந்தனை, அம்மணத்தையும் வகைப்படுத்தலாமோ? <br>
வகைப்படுத்தி, தரம்பிரிக்க அவை என்ன தனித்தனியே திகழ்கின்றனவா?<br>
பிரிவினை என்ன என் காட்சிப்பிழையா?<br>
நாகரீகம் நமக்கு நல்கியது பகுத்தறிவுதான் என்றால், பகுப்பதில்தானே அறிவே பிறக்கிறது <br>
அறிவுக்கான ஆர்வத்தை அறிந்து கொள்ள முடியுமா?<br>
புரிதலுக்கான நாட்டத்தை புரிந்து கொள்ள இயலுமா?<br>
என் அம்மணத்தின் பிம்பத்தை காணும் கண்கள், <br>
அம்மணத்தை காணவியலுமா?<br>

— அயலவன்
