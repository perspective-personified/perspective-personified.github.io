+++
date = '2025-07-22T16:55:20+05:30'
title = 'இதழ்கள் பிரியும் நேரம்'
+++

{{< figure src="/featured.png" alt="poetry" caption="Photograph: Neeraj Bharadwaaj" >}}

பத்து நிமிட சிற்றின்பம்,<br>
தேக சுகம்,<br>
அலாதி இன்பம்!<br> இதழோடு பல முத்தங்கள்<br>
மெல்லிய சூட்டில்<br>
இதமாய்,<br>
இங்கிதம் அறியாத இதயங்களாய்<br>
எங்கும் கூடுவோம்,<br>
அதை அனுதினம் நாடுவோம்!<br>
பலர்சூழ இருப்பினும்<br>
நாம் இருவர் மட்டும்<br>
தனிமையில்,<br>
ஓர்மையில்!<br>
உன் அடையாளத்தில் நான் கொஞ்சமும்,<br>
என் அடையாளத்தில் நீ கொஞ்சமும்,<br>
பகிர்வோம்,<br>
சேர்வோம்!<br>
நாளுக்கு இரு வேளைகள்,<br>
நடுவில் அளித்தாலும்<br>
மறுப்பதற்கு மனமில்லை!<br>
அடிமைப்படாதே என உலகத்தார்<br>
அலறினாலும்,<br>
என்னை விடாதே என நீ எழுப்பும்<br>
கூக்குரல்,<br>
உலகத்தவர் கைவிட்ட பொழுதிலும்,<br>
நீ என்னோடு இருந்ததால்<br>
உன் குரல் உரக்க கேட்கிறது<br>
என் காதில்!<br>
காதலியே!<br>
என் தலைக்கு<br>
ஏறும் பித்தே!<br>
உனக்காக பல போர்கள் உலகெங்கும்,<br>
வென்றேடுத்த என் கையில் நீ<br>
என்றென்றும்!<br>
உன் உடல் வெப்பம்,<br>
இணையதளத்தில் வதந்தியாய்<br>
என் உடலெங்கும் பரவுகிறது!<br>
உன் சுவை,<br>
சில சமயம் இனிப்பாய்,<br>
சில சமயம் துவர்ப்பாய்,<br>
சில நேரங்களில் கொஞ்சம் காரத்தோடு,<br>
என பல்சுவையும் நாவில்<br>
தாண்டவமாடுகிறது!<br>
காலையும் மாலையும்,<br>
நீ கொடுக்கும் முத்தம் இல்லையேல்,<br>
காலம் உறைந்தே விடுகிறது!<br>
முன் ஜன்ம வினைத்தொடர்ச்சி<br>
இதவரை நீண்டதுபோல்<br>
என்றும் தொடர<br>
உன்னையே வேண்டுகிறேன்!<br>
என் அருமை டீயே!<br>
அன்புத் தோழியே!<br>
தேநீரே!<br>
சேர்ந்தே இருப்போம்,<br>
சார்ந்தே இருப்போம்,<br>
டீ...<br>

— அயலவன்
