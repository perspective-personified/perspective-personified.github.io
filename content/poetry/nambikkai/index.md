+++
date = '2025-07-22T16:55:20+05:30'
title = 'நம்பிக்கை'
+++

{{< figure src="/featured.png" alt="poetry" caption="Photograph: Vaibhav PH" >}}

கண்முன்னே கற்சிலை ஒன்று, <br>
கண்களுக்கெட்டாக் கடவுளின் உருவாய்; <br>
கற்சிலை கடவுளானது கற்பனையின் வித்து; <br>
புலனடிமைகளை நிஜத்தின் வெப்பம் வதைக்கையில், <br>
நிழலில் இளைப்பாற ஒரு கற்பனை மரம்; <br>
புலனடிமைகள் பதவி உயர்ந்து பரத்தின் அடியில் கிறங்கிக் கிடக்க; <br>
சங்கிலிகளுக்கு தங்கக் காப்பு, <br>
கதவுகளுக்கு வெள்ளிப் பூட்டு,  <br>
சுவர்களுக்கு பல்வண்ணச் சாந்து. <br>
கற்பனை கற்சிலையானபின், <br>
அதன் அற்புதங்கள் கற்பிதங்களாகி, <br>
நம்பிக்கை நாகரீகத்தின் நடுவே; <br>
நம்புவோர்க்கு நன்நிழல் ஒன்று, <br>
நம்பாதோர்க்கு நரகக் குளிர்; <br>
உள்ளத்தில் உணர்ச்சிப் பொங்கி, <br>
மெழுகாய் உருக, <br>
கற்பனைமுன் மண்டியிடும் மனித மனம், <br>
"நம்பிக்கை" எனும் உன்னதப் பெயர் தாங்கி...<br>

— அயலவன்
