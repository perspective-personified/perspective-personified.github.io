+++
date = '2025-06-30T08:37:54+05:30'
title = 'பொதுமையே அதன் பேரழகு... '
+++

{{< figure src="/featured.png" alt="Pallavaram Hills" caption="Photograph: Vaibhav PH" >}}

கோடைகால இரவொன்று,<br>
வெக்கையால் வாடிய மனத்தை <br>
தக்கையான உடலொன்று சுமந்து நடந்திட,<br>
ரயில்கள் அலைமோதும் தண்டவாளக்கரையில்,<br>
மைல்கள் கடந்திடும் மானிடர் தம் <br>
செயல்கள் மறந்து புன்னகையொன்று பகிர்ந்திட,<br>
என் வாழ்க்கையில் ஒளியேற்றும் ஒரு மின்விளக்கு! <br>
ஒருவர் தனிமையை மற்றவர் போக்கிட, <br>
கைவிரித்துக் காத்திருக்கும் தகர மேசை! <br>
துள்ளிய விளக்கொளியால் <br>
மெல்லியக் குரலொலியால் <br>
வருடிடும் இளங்காற்றசைவால் <br>
நினையும் இந்த ரயில் நிலையம் யாருக்கு சொந்தம்? <br>
யாருடையதாய் இருந்தால் என்ன? <br>
அதன் உடைமைப் போல அழகும் பொதுவே! <br>
எல்லோற்கும் வாய்த்திடும் சிற்றின்பமோ,<br>
எல்லோரும் புழங்கிடும் ரயில் நிலையமோ,<br>
பொதுமையே அதன் பேரழகு...<br>

— அயலவன்
