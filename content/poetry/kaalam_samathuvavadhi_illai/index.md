+++
date = '2025-11-24T10:08:34+05:30'
title = 'காலம் சமத்துவவாதி இல்லை'
+++

{{< figure src="/featured.jpg" alt="Writing" caption="Photograph: Neeraj Bharadwaaj" >}}

ஆயிரம் ஆண்டு கற்சிலைமேல் விழுந்து என் நிழல்<br>
புரண்டுப் படர்ந்து விலகியது.<br>
காலம் சமத்துவவாதி இல்லை! 

பட்டாம்பூச்சியின் சிறகடிப்பில் பூகம்பம் பிறக்குமாம்.<br>
தன்னந்தனிமையிலே கலை பிறக்குமாம். 

கற்பனையில் பேரண்டம் பிறக்கிறது.<br>
கற்பனையில் கடவுளே பிறக்கிறது. 

காலத்தோடு போர் தொடுக்கப் போகிறேன்.<br>
சமத்துவப் போராட்டம் செய்யப்போகிறேன்.<br>
சாகாவரம் வேண்டாம் எனக்கு,<br>
செத்தும் வரம் வேண்டும். 

காலம் நம்பிக்கை துரோகி.<br>
நட்பை சாகடிக்கும்.<br>
என்னைச் சாகடிக்கும். 

காலம் துறக்கப் போகிறேன்.<br>
சமத்துவத்தில் கலக்கப் போகிறேன்.<br>
நிரந்தரத்தின் அசௌகரியத்தில்<br>
நிலையாமை தேடப் போகிறேன்.<br>
காலத்தின் தற்காலிகத்தில் காலாந்தகம் தேடப் போகிறேன்...

நான் ஒரு முட்டாள்!

— அயலவன்
