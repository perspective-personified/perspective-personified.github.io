+++
date = '2025-07-22T16:55:20+05:30'
title = 'ஆண்டவருக்கோர் இருப்பிடம்'
+++

{{< figure src="/featured.png" alt="poetry" caption="Photograph: Neeraj Bharadwaaj" >}}

நித்தம் காலைக் கல்லூரி நடை,<br>
எழும்பூர் குழந்தை மருத்துவமனைச் சாலையோரம்.<br>
வாழத்துவங்கிய சக உயிரினங்களுக்கு வாழும் வழியில் பல தடங்கல்கள்.<br>
கையுடைந்த குழந்தைக்கு கையற்றது ஆறுதல்; <br>
கால் ஊனக் குழந்தைக்கு கால் அறுத்தது ஆறுதல்; <br>
துடித்து நடுங்கும் குழந்தைக்கு சகவயதுப் பிணங்கள் ஆறுதல்.<br>
இருத்தல் எனும் உன்னதத்தின் கோரங்கள் மேலெழ, <br>
அறிவியல் எனும் அற்புதத்தின் அடைக்கலம் நிழல்தர, <br>
மாற்றத்தையும் தேற்றத்தையும் நாடிக் கிடக்கும் மனிதர்கள்! 

மருத்துவமன வாயிலில் மாரியம்மன் சிலை, அறிவின் எல்லைக்கப்பாலுள்ள நம்பிக்கையைப் போல்! <br>
அறிவியல் நிழலில் இளைப்பாரும் மாக்களுக்கு பரிவின் உருவான பரப்பிரம்மச்சிலை! <br>
நாடி வந்த அறிவியல் கைவிடத்துவங்கினால், தேடிச் செல்லாதிருக்க ஆண்டவருக்கோர் இருப்பிடம்..

— அயலவன்
