+++
date = '2025-07-22T16:55:20+05:30'
title = 'நானும் ஒரு மயிராண்டி, உங்களைப் போலவே! '
+++

{{< figure src="/featured.png" alt="poetry" caption="Photograph: Neeraj Bhardwaaj" >}}

மனிதமே,<br>
முரண்களின் பிரதிநிதியாய் பேசுகிறேன்! <br>
உங்கள் பிரதிநிதியாய் பேசுகிறேன்! <br>
நானும் ஒரு மயிராண்டி, உங்களைப் போலவே! <br>
முரண்கள் நிறைந்த மயிராண்டி நான்!<br>
மலைமுகட்டில் நின்றபடி கடற்கரையொன்று கண்டேன். <br>
நள்ளிரவு நாதத்திற்கு தாளமிட்டாள் ஆழியாள். <br>
கரையெங்கும் பல மின்விளக்கு, சிறிதும் பெரிதுமாய் பல வண்ணங்களில். <br>
கடல் ஆழத்தில் இரண்டு மின்விளக்கு, கருத்த படலத்தில் மிதந்த ஒளிக்கூரு. <br>
கண்ணை பறித்தது கடல் விளக்கு,<br>
அதிக வெளிச்சம் கக்கியதால் அல்ல ;  வெளிச்சம் கக்கிய கடற்கரையிலிருந்து விலக்கம் கொண்டதால். <br>
"அந்தக் கடல்விளக்கு போல் இருந்துவிடு" என்றது நான் சோறு ஊட்டி வளர்த்த அசரீரி. <br>
"தள்ளியே இருந்துவிடு என்கிறாயா? ஏன்?"<br>
"சட்டென்று கண்ணில் படுவாய்! பார்த்தாயா?"<br>
"விளக்கம் விளைக்கும் தனிமையைக் கூட கண்டுவக்கும் கண்கள் தேடுகிறாய்!" "தனிமையை தேடுகிறாய்; தனியாக இருப்பதற்கு அல்ல, தனித்து தெரிவதற்கு!" என்ன, நான் மயிராண்டி தானே?<br>

— அயலவன்
