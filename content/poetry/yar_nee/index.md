+++
date = '2025-06-30T08:37:54+05:30'
title = 'யார் நீ?'
+++

{{< figure src="/featured.png" alt="Pallavaram Hills" caption="Photograph: Neeraj Bharadwaaj" >}}

எல்லோருக்கும் பொதுவான உறவு<br>
தனிமை எனப் பெயர் கொண்ட பேரழகியே!<br>
எல்லோர் வாழ்க்கையிலும் நீ துணை நிற்கிறாய்,<br>
கற்றவன், கல்லாதவன், <br>
உற்றவன், அல்லாதவன், <br>
பெற்றவன், பெறாதவன், <br>
உயர்ந்தவன், தாழ்ந்தவன், <br>
பாமரன், உய்த்தவன், <br>
என்ற பேதங்கட்க்கப்பால்! <br>
உன்னால் பிரிந்த மாநிதிக்கூட்டத்தை <br>
நீயே சேர்த்து மகிழ்கின்றாய். <br>
சிலருக்கு பேரழகியாய், பெருகும்பிணியாய், <br>
அரிய பொருளாய், தெளிவற்ற பள்ளமாய், அமைதியின் குன்றாய், <br>
பல முகம் கொண்டு திகழ்கிறாய் நீ! <br>
பல நூறு உறவுகள் புடைசூழ இருப்பினும், <br>
உன்னை நாடி ஓடுவோரும் உண்டு. <br>
படுக்கையில்கூட உன் நிர்வாணத்தை அஞ்சி, <br>
துணை நாடியோடுவோரும் உண்டு! <br>
அஞ்சியோடும்பொழுது பின்வந்து முழிக்கிறாய், <br>
நாடியோடி வருகையில் தேற்றியணைத்து சிரிக்கிறாய், <br>
தெளிவோடு இருக்கையில் புதிராய் நின்று குழப்புகிறாய், <br>
ஏதும் விளங்கா வேளையில் விளக்கிச் சொல்லி மகிழ்கிறாய்! <br>
உண்மையில் நீ யார் என் பேரழகியே? <br>
நிரந்தர உறவா? யாருமற்ற தீவா? <br>
உவ்வுலகிலே புழங்குகின்ற பலநூறு "நான்"களின்<br>
மைய்யத்திற்கும் எல்லைக்கும் நடுவில் உள்ள வெளியா?   <br>
   
-- அயலவன்





