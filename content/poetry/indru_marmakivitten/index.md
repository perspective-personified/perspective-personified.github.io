+++
date = '2025-06-30T08:37:54+05:30'
title = 'இன்று மரமாகிவிட்டேன் '
+++

{{< figure src="/featured.png" alt="Pallavaram Hills" caption="Photograph: Neeraj Bharadwaaj" >}}

செடியாய் இருக்கும்வரை புதர்களும் மரங்களும் நிழல் தந்தன.<br>
இன்று மரமாகிவிட்டேன்.<br>
வெய்யில் சுட்டெரிக்கிறது.<br>
கால் மிதிபட்டு நசுங்குவதில்லை நான்.<br>
இடி மின்னல் தேவைப்படுகிறது.<br>
கிள்ளினால் முறிவதில்லை என் கிளைகள்.<br>
கோடாலியோ பெரும்புயலோ வேண்டிக் காத்திருக்கிறேன்.<br>
என் நிழலில் பஞ்சாயத்துக்கள் நடக்கின்றன,<br>
தீர்ப்புகள் வழங்கப்படுகின்றன.<br>
தீர்ப்புகளுக்கு அப்பால் உள்ள என் இருத்தலை பகிர்வார் இல்லை.<br>
பல கிளைகள் விரித்து வளர்ந்திருக்கிறேன்.<br>
இலைகளோ நித்தம் துளிர்ப்பதும் உதிர்வதுமாய்.<br>
கானம்பாடும் பறவையெல்லாம் ஒரு கூடு தந்து செல்கின்றன.<br>
படரும் கொடி வண்ணமொன்று சேர்க்கிறது.<br>
நானே சாய்ந்தாலும், முறிந்து விழுந்தாலும் வேர் மண்ணோடுதான் போகிறது,<br>
ஆழத்தில், யார் கண்ணிலும் படாதபடி.<br>

ஆடைகள் அணியாதவரை, அம்மணம் பொதுக்காட்சி.<br>
இன்று பல உடைகள் பூண்டிருக்கிறேன்.<br>
ஆடையின் ஆடம்பரங்கண்டு உவப்போர் இங்குண்டு.<br>
சில துணியை பொக்கிஷமாக்கி காப்போரூம் இன்றுண்டு.<br>
அம்மணத்தை காண்பார் இல்லை.<br>

ஆணிவேரோ, அம்மணமோ மறைந்து மூடிபோனபின்,<br>
இருத்தலின் ஏகாந்தப் இன்பப் பேருவெளியில்,<br>
என்னையும் துறந்தபடி நிற்கிறேன்...<br>

— அயலவன்
